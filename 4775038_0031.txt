-25-

'Qui agri vectigales provinciarum a civibus Romanis latifundiorumque amato-—
ribus coemti, ut Asiatici, Hispani Poenorumque sunt apud Horatium, ι) ut
’ crant jure belli publici populi Romani facti, decumanis locati vectigalia pendebant.
Quae vectigalia, postquam cives Romani tributo liberati sunt, pacis bellique subsidia
reipublicae ²) eraut, quibus opes imperii nitebantur. Quae vectigalia quum certa·
mercede decumani conduxissent, hanc vel in aerarium publicum conferebant vel in

’ provinciis paratam habebant, ut liberum de ea re senatui arbitrium esset.

Diversa igitur, condicio agri cum Apuli tum omnis Italiae latifundiorumque
erat. Qui agri Italiae quum liberi atque immunes essent, reipublicae romanae ve-
ctigalia nulla pensitabant, sed a dominis aut singuli singulis colonis locabantur aut
a servis aratoribus exercebantur. Itaque Horatius dicens

Contracto melius parva cupidine

Vectigalia porrigam,

Quam si Mygdoniis regnum Alyattei

Campis continuem —
neque de agro vectigali Italiae loquitur, qui quidem nullus tum erat, neque de
reditibus vel praedii fructibus sui 'extendendis aut parsimonia augendis, sed, ut
verborum rerumque contextus demonstrat, de agro vectigali Asiatico loquens, ora—
tione usus hypothetica haec dicere pergit: Quin ego ipse, si latifundiorumv posses-
sor essem, cupiditatem agros vel emendi vel possidendi sapienter coercens et pau-
cioribus contentus parva vectigalia decumanis pendere mallem, quam si insatiabili
cupiditate actus cum Mygdoniis campis regnum Alyattei continuis possessioni-
bus jungerem. Quibuscum aptissime componuntur, quae ¹leguntur Od. II. 2, 10.

Latius regnes avidum domando

Spiritum, quam si Libyam remotis

Gadibus jungas et uterque Poenus

Serviat uni.

Quae qui latifundia agrosque provinciales possident, decumanis vectigalia pendentes
porrigere hoc loco vectigalia dicuntur. Quo majora igitur latifundia, eo majora
vectigalia erant, quae decumaniS, hoc ¹est, victori populo Romano debebantur: ut
vectigalia magna pensitare idem plane sit atque agros vectigales amplissi-
mos tenere. Simile est quod Carolus Graulius tradit in descriptione itineris in
Indiam Orientalem'nuper facti tom. IV. pag. 44. qui Ramam Pillejum tantum
agri stipendiarii possidere dicit, ut reipublicae Indicae quotannis tria millia rupio-
rum tributi pendat.

 

¹) Od. 111. 16, 41. ll. 12, 22. 2, 10. 1. 1, 10. Corn. Nep. in Vita Attici Xul. 4.
Ovid. Epp. ex Ponto lV. 15, 9. ²) Cic. de lego Man. 6.

 

